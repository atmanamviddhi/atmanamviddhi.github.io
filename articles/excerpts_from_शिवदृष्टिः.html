<!DOCTYPE html>
  <html lang="hi">
  <head>
      <meta charset="UTF-8">
      <!-- Google tag (gtag.js) -->
    <script async src="https://www.googletagmanager.com/gtag/js?id=G-MFBQ1NPQF8"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'G-MFBQ1NPQF8');
    </script>
      <meta name="viewport" content="width=device-width, initial-scale=1.0">
      <meta name="description" content="जब वे शिव पूर्ण चिदानन्दमात्र में (न कि बाहर ) प्रकाशित होते रहते है और उसी में उनका लय होता रहता है तो उस समय उनकी समस्त इच्छा सारा ज्ञान और सम्पूर्ण क्रिया सब">
      <meta name="keywords" content="spirituality, meditation, philosophy, indian philosophy, vedanta, buddhism, yoga, mindfulness, wisdom, consciousness, self-realization, ancient wisdom, spiritual growth, eastern philosophy">
      <meta property="og:title" content="Excerpts from शिवदृष्टिः">
      <meta property="og:description" content="जब वे शिव पूर्ण चिदानन्दमात्र में (न कि बाहर ) प्रकाशित होते रहते है और उसी में उनका लय होता रहता है तो उस समय उनकी समस्त इच्छा सारा ज्ञान और सम्पूर्ण क्रिया सब">
      <meta property="article:published_time" content="2025-02-18T09:21:09.051Z">
      <meta property="og:type" content="article">
      
      <title>Excerpts from शिवदृष्टिः</title>
      <link rel="stylesheet" href="../assets/articles.css">
  </head>
  <body>
      <div class="excerpts-container w-[98%] mx-auto space-y-4">
          <h1>Excerpts from शिवदृष्टिः</h1>
          <h2>शिवदृष्टिः by श्रीमहामाहेश्चरसोमानन्दनाथ (Translated by डॉ० राधेश्याम चतुर्वेदी)</h2>
      
          <div class="article-meta">
              <time datetime="2025-02-18T09:21:09.051Z">18/2/2025</time>
              
          </div><a href="https://amzn.to/42KzHEX" style="color: #FFD700;">Buy book on Amazon</a>
<div class="card">
<p>जब वे शिव पूर्ण चिदानन्दमात्र में (न कि बाहर ) प्रकाशित होते रहते है और उसी में उनका लय होता रहता है तो उस समय उनकी समस्त इच्छा सारा ज्ञान और सम्पूर्ण क्रिया सब कुछ उनमें लीन रहती है।</p>
<em>chapter: 1  </em><em>verse: 3  </em></div>
<div class="card">
<p>जब घट आदि का ज्ञान होता है उस समय जानने की क्रिया भी होती है ज्ञान भी उसी समय रहता है और इच्छा भी रहती है। क्योंकि इच्छारहित व्यक्ति को ज्ञान ही नहीं हो सकता । यदि औन्मुख्य न हो तो भी प्रमाता को ज्ञान नहीं होगा। और यदि निर्वृति अर्थात् परमआनन्द की उपलब्धि न हो तो आदमी कभी भी द्वेष्यकार्यों में प्रवृत्त नहीं होगा। इसी प्रकार अभेदप्रत्यवमर्शशक्तिरूपा चित् के विना पूर्णशुद्धबोधस्वरूप कर्ता घट आदि को जान नहीं पायेगा।</p>
<em>chapter: 1  </em><em>verse: 24 - 25  </em></div>
<div class="card">
<p>यदि कोई यह कहे कि बोध तो बुद्धि के विना होगा नहीं और वह बुद्धि प्रकृति से उत्पन्न होती है इसलिए जड़ है तो फिर उस जड़ बुद्धि से शिव का सम्बन्ध कैसे हो सकता है ? तो उत्तर यह है कि अपरावस्था में जब अभेद का ज्ञान नहीं रहता तब तो वह प्रमाता के लिए बुद्धि होती है किन्तु जब पूर्णपरावस्था की प्राप्ति होती जाती है, वेद्यवेत्तृभाव समाप्त हो जाता है, सूक्ष्मावस्था आ जाती है तब अभेद होने पर वही सार्वदेशिक सार्वकालिक अखण्ड बोधमय ज्ञान हो जाता है । यही उस शिव का सहजस्वरूप है।</p>
<em>chapter: 1  </em><em>verse: 26 - 27  </em></div>
<div id="ads-container"></div><div class="card">
<p>कभी इच्छाशक्तिरूप निमित्त के द्वारा, कभी ज्ञानशक्तिरूप निमित्त के द्वारा वह सदाशिव हो जाता है तथा जब क्रियाशक्ति के प्राधान्य से ऐश्वर्यमयी स्थिति को प्राप्त होता है तब ईश्वर कहलाता है। कभी परा और अपरा दोनों अवस्थाओं से भिन्न स्थूल आभोग के द्वारा वह विद्या और विद्येश्चर तथा मन्त्र और मन्त्रेश्वर बन जाता है। कभी अभेदज्ञानमयी संसाररूपभ्रान्ति की क्रीड़ा करने की इच्छा से वह आत्मप्रच्छादनात्मक मायारूप धारण कर ३६ रूपों को प्राप्त होता है।</p>
<em>chapter: 1  </em><em>verse: 30 - 32  </em></div>
<div class="card">
<p>यह सम्पूर्ण विश्व उसके क्रीडास्वभाव की अभिव्यक्ति है इसलिए दुःखात्मकरूप में वेदनीय कर्म करने वाले एवं उस कर्म के फलस्वरूप नरकरूपी समुद्र में निवास करने वाले पापात्मक शरीरों को भी धारण करने वाला वह परमेश्वर ही है। जिस प्रकार समस्त ऐश्वर्य के आनन्द का भोग करने वाला राजा आनन्द की भावना से प्रेरित होकर पैदल चलने वालों जैसा आचरण करता है उसी प्रकार समस्त ऐश्वर्य से पूर्ण होते हुए भी परमेश्वर आनन्दोल्लास के कारण भिन्न-भिन्न प्राणी के रूप में प्रकट होकर वैसा-वैसा आचरण करता है।</p>
<em>chapter: 1  </em><em>verse: 26 - 37  </em></div>
<div class="card">
<p>उत्तर है कि वह परमशिव ही स्वेच्छा से बिना किसी उद्देश्य के जगद्रूप में उल्लसित है। वही शास्त्रों का कर्ता अर्थात् गुरु है तथा बोध्य अर्थात् शिष्य भी वही है । और गुरु के द्वारा प्रबुद्ध भी वही होता है। शास्त्रों के अनुसार धर्म आदि अनुष्ठान भी वही कर रहा है और अनुष्ठान सम्पन्न होने पर उसका फल भी वही भोग रहा है।</p>
<em>chapter: 3  </em><em>verse: 74 - 75  </em></div>
<div id="ads-container"></div><div class="card">
<p>भावजगत् में सम्पन्न होनेवाली स्थूल क्रियायें जब अपना-अपना फल देकर चरितार्थ हो जाती है तब उसके अग्रिम क्षण में क्रियान्तर की इच्छा उत्पन्न होती है । चूकि शिव की शक्तियाँ अनन्त हैं और वे शक्तियाँ शिव में शाश्वत रहती हैं, अतः इच्छाएँ भी अनन्त हैं और उन इच्छाओं का स्फुरण होना और फिर शिव में वर्तमान शक्ति का प्रसरण, यह शिव के स्वभाव के कारण होता ही रहता है। इस प्रकार उन शक्तियों का मूलकारण शिव है। </p>
<em>chapter: 3  </em><em>verse: 92  </em></div>
<div class="card">
<p>उपर्युक्त प्रकार के अतिरिक्त एक प्रकार यह भी है कि ईश्वर स्वतन्त्र है; वह अपरिमित है। इसलिए उसकी इच्छा भी अपरिमित होने के कारण विकल्पशून्य है। वह ईश्वर स्वयं विश्व के रूप में अपना प्रसार कर अपने स्वरूपवैभव का आनन्द ठीक उसीप्रकार लेता है जैसे कोई सुन्दरी अपने स्वरूप को अलंकृत कर अपने सौन्दर्य पर स्वयं आनन्दविभोर हो उठती है। इसप्रकार नयी-नयी इच्छाओं के उदय का कोई कारण नहीं है।</p>
<em>chapter: 3  </em><em>verse: 94  </em></div>
<div class="card">
<p>अब प्रश्न है कि यदि सर्वत्र ज्ञानस्वरूप शिव की ही सत्ता मानी जा रही है क्योंकि सर्वत्र ज्ञान होता है, तो मिथ्या और यथार्थ का भेद कैसे संगत होगा ? उत्तर है कि यह भेद व्यवहारजगत्‌ में तो मानना ही पड़ेगा लेकिन व्यवहारजगत्‌ का सत्य परमसत्य तो होता नहीं।</p>
<em>chapter: 4  </em><em>verse: 9  </em></div>
<div id="ads-container"></div><div class="card">
<p>प्रश्न है कि व्यवहार जगत्‌ भी ज्ञानमय होने से शिवात्मक है तो इसे आप ( सिद्धान्ती ) असत् कैसे कह रहे हैं ? तो मेरा ( सिद्धान्ती का ) उत्तर यह है कि व्यवहारात्मकरूप से तो यह जगत्‌ सत्य है किन्तु परमार्थतः तो शिव ही सत्य है और कुछ नहीं।</p>
<em>chapter: 4  </em><em>verse: 12 - 13  </em></div>
<div class="card">
<p>'अङ्कुर उत्पन्न होता है ।' यह व्यापार देखा जाता हैं। यदि अङ्कुर असत्‌ होता तो वह जननक्रिया का कर्त्ता कैसे होता ? या 'कुम्हार घट बनाता है' यह व्यवहार भी चलता है । यदि कर्म अर्थात्‌ घट की सत्ता नहीं है तो कर्त्ता करण अधिकरण आदि कारकों का पारस्परिक सम्बन्ध भी सम्भव नहीं होगा। इसलिये यह मानना नितान्‍त आवश्यक हैं कि कार्य सत्‌ है और यह सत्ता स्वयं भगवान्‌ शिव ही हैं। परमशिव जिस-जिस भाव की अभिव्यक्ति की कल्पना करते हैं उसी-उसी रूप में अपने को अभिव्यक्त करते हैं।</p>
<em>chapter: 4  </em><em>verse: 45 - 47  </em></div>
<div class="card">
<p>कटक का नाश और कुण्डल की उत्पत्ति दोनों परिस्थितियों में सुवर्ण तो ज्यों का त्यों है। केवल संस्थान में भेद हो गया है। इसी प्रकार शिव सर्वत्र है केवल अभिव्यक्ति भिन्न-भिन्न रूप में हो रही है।</p>
<em>chapter: 4  </em><em>verse: 54 - 55  </em></div>
<div id="ads-container"></div><div class="card">
<p>इसलिए जैसे पालकी ढोनेवाले कहाँर स्वयं पृथक्‌ प्रतीत होते हैं फिर भी उन सबके अन्दर पालकी ढोनेवाली एक सत्ता ( शिविकावाहकत्व ) काम करती है, अन्यथा वे भिन्न-भिन्न व्यक्ति भिन्न-भिन्न दिशाओं में जाते और कार्य न हो पाता; उसी प्रकार यहाँ भी पृथग्‌ दृश्यमान पदार्थों में एक सत्ता है जो सृष्टि को एक निर्दिष्ट दिशा में ले चल रही है । यह ऐक्य दूसरे के विचारों को समझने वाली स्थिति से भी जाना जा सकता है । <br> यह संसार सार्थ अर्थात्‌ काफिला, सेना या वन के समान है । जैसे काफिला का हर एक यात्री पृथक् होता है या सेना का हर सिपाही अलग होता है या वन के हर वृक्ष का स्वतन्त्र अस्तित्व होता है, फिर भी व्यवहार एक काफिला, एक सेना एक वन का होता है उसी प्रकार इस संसार में भी एक परमशिवात्मकसत्ता विराजमान है । व्यवहार के लिए सर्वत्र भेद की प्रतीति होती है ।</p>
<em>chapter: 4  </em><em>verse: 125  </em></div>
<div class="card">
<p>प्रश्न है कि शिवतत्त्व तो सुखात्मक है अतः जहाँ दुःख दिखाई देता है वहाँ हम विशेष मानेंगे ? अर्थात्‌ वहाँ शिवतत्त्व का प्रसार नहीं समझा जायगा ? उत्तर है कि वहाँ शिवतत्त्व नहीं है ऐसी बात नहीं है। दुःख में भी उसी का विकास है। दुःख होने पर भी जो धैर्य का संयोग दुःख के साथ रहता है वह धैर्य शिवतत्त्व हो है । दुःख मोह प्रमाद आल्स्य आदि विषयों में बन्धन की दृष्टि रहती है तथा दुःख आदि से परिपूर्ण कीट पतङ्ग आदि में धैर्य भो देखा जाता है। इससे यह समझना चाहिए कि जहाँ दुःख आदि परिस्फुट है वहाँ शिवतत्त्व अपरिस्फुट है और जहाँ दुःख आदि से छुटकारा मिल गया वहाँ शिवतत्त्व परिस्फुट हैं।</p>
<em>chapter: 5  </em><em>verse: 9-10  </em></div>
<div class="card">
<p>चाहे शिवत्व की भावना हुई हो या न हुई हो, जैसे बालक को पिता-माता के विषय में 'यह मेरी माँ है' 'यह मेरे पिता हैं' ऐसा अडिग विश्वास रहता है उसी प्रकार सदा सर्वत्र 'यह शिव है' ऐसा दृढ़ विश्वास ही योग है।</p>
<em>chapter: 7  </em><em>verse: 72  </em></div>
<div id="ads-container"></div><div class="card">
<p>शिव के द्वारा शिव की सहायता से मैं शिव को प्राप्त हो रहा हूँ।</p>
<em>chapter: 7  </em><em>verse: 98  </em></div>
<p><a href="https://amzn.to/42KzHEX" style="color: #FFD700;">Buy book on Amazon</a></p>

        <div id="support-container"></div>
        <div id="footer-container"></div>
        </div>
    </body>

    <script src="../assets/components.js"></script>

    </html>