{
    "metadata": {
        "title": "श्रीतन्त्रालोकः",
        "author": "अभिनवगुप्तः",
        "translator":"डॉ. परमहंसमिश्रः",
        "amazonLink": "https://amzn.to/3Cz5n5M",
        "category": "Spirituality",
        "language": "hi"
    },
    "excerpts": [
        {
            "text": "शिव-सूत्र है-'नर्तक आत्मा' । नर्तन का तात्पर्य है-अपने स्वरूप को सृष्टि के मूल में रखकर विश्व के उस विचित्र प्रपञ्च का प्रकाशन । ",
            "section": "",
            "chapter": "1",
            "verse": ""
        },
        {
            "text": "इस मान्यता के अनुसार जो कुछ जड़-चेतन रूप यह विश्व वैचित्र्य है तथा जो यह विचित्रताओं से भरी सृष्टि रचना है, जाग्रत्-स्वप्न सुषुप्ति आदि अवस्थायें हैं, ये सभी उसी परमेश्वर परम शिव के स्फार रूप ही हैं। ",
            "section": "",
            "chapter": "1",
            "verse": ""
        },
        {
            "text": "शक्ति मध्य नाडी के बीच में बिस तन्तु के समान शोभमान रहती है। ध्यानकर्ता उसका ध्यान करता है। अन्तर्योम रूपिणी उस देवी के द्वारा ही वह परम देव शिव प्रकाशित होता है।",
            "section": "",
            "chapter": "1",
            "verse": ""
        },
        {
            "text": "समस्त इन्द्रियार्थ रूप विषयों में अवस्थित (वही परम तत्त्व है)। जितनी ही इसकी विवेचना करते हैं-इसे निरूपित करने का प्रयत्न करते हैं-वहां वहाँ वही मिलता है। शिव के अतिरिक्त कहीं कुछ भी नहीं।",
            "section": "",
            "chapter": "1",
            "verse": ""
        },
        {
            "text": "तथ्य है कि गुरु और शिष्य का परस्पर भेद प्रत्यक्षसिद्ध है, पर अवास्तविक है। बोध रूप शिव ही स्वातन्त्र्य के प्रभाव से गुरु शिष्यादि देह भेदों का अवभासन करता है",
            "section": "",
            "chapter": "1",
            "verse": ""
        },
        {
            "text": "'महेश्वर की शक्तियाँ ही यह सम्पूर्ण विश्व है और शक्तिमान् तो वही संविन्नाथ परमेश्वर ही है।' इससे यह स्पष्ट है कि निमेष और उन्मेष दशाओं की कलना अर्थात् अभेद में भी भेदवाद के स्वातन्त्र्य का आश्रय वही महेश्वर है ",
            "section": "",
            "chapter": "3",
            "verse": ""
        },
        {
            "text": "दीपक के प्रकाश से या सूर्य की किरणों से जैसे दिशाओं की स्थिति का स्पष्ट ज्ञान होता है, उसी तरह शक्तियों के द्वारा शिव भी ज्ञात होते हैं।",
            "section": "",
            "chapter": "3",
            "verse": ""
        },
        {
            "text": "यह सारा प्रपञ्च मुझसे ही उदित है, मुझमें ही प्रतिबिम्बित है और मुझसे अभिन्न है। ये तीन शाम्भवोपाय की अनुभूतियां हैं ।",
            "section": "",
            "chapter": "3",
            "verse": ""
        },
        {
            "text": "अपनी स्वातन्त्र्य शक्ति के बल पर विश्व रूपता के अवभासन का अभिलाषी परमेश्वर शिव संकुचित प्रमाता बन जाता है । फिर प्रमाण प्रमेयदि रूपों में अधिष्ठित हो जाता है। यह कार्यकारण भाव से व्यक्त पाञ्चभौतिक विश्व उसके अतिरिक्त कुछ नहीं है। शिव का ही यह स्थूल अवभासन मात्र है",
            "section": "",
            "chapter": "3",
            "verse": ""
        },
        {
            "text": "'न कहीं जाना, न कुछ छोड़ना आदि इन पचड़ों से पृथक् हे परमेश्वर ! जो इसको ही तुम्हारा धाम मानते हैं, उन्हें बारम्बार नमन ।' यही त्रिक दर्शन की मान्यता के अनुकूल है",
            "section": "",
            "chapter": "3",
            "verse": ""
        },
        {
            "text": "विश्व एक अभिनय का मञ्च है। उस पर अभिनेता अपनी कला का निर्वाह करता है। विश्व मञ्च पर सारे जीव इस अभिलाष मल के वशीभूत होकर जीवन के जीवन्त नाट्य कर्म का सम्पादन कर रहे हैं । दुःख का सागर उमड़ता है और अणुओं का अगणित समुदाय उसके थपेड़ों को चपेट झेलने के लिये लाचार हो जाता है। कर्मवश उसमें डूबना उतराना इनकी नियति बन जाती है।",
            "section": "",
            "chapter": "9",
            "verse": ""
        },
        {
            "text": "'परमेश्वर शिव स्वयं से स्वयं को बन्धन में डालता है।' उसके स्वातन्त्र्य का यह एक रूप है। इसका सदा आकलन करना चाहिये",
            "section": "",
            "chapter": "10",
            "verse": ""
        },
        {
            "text": "देव देव परमेश्वर महादेव स्वयं ही स्वयं को बाँधता भी है और स्वयं छोड़ता भी है। वह स्वयं भोक्ता है, स्वयं ज्ञाता है और स्वयं सारे विश्व को स्वात्मरूप से परिलक्षित भी करता है।",
            "section": "",
            "chapter": "10",
            "verse": ""
        }
    ]
}